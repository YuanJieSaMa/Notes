# G1上





<img src = "/home/kai/Documents/00AStudy/学习/typora/00A inbox/Pic/Beans/3.png">



[TOC]



---





## 沁园春长沙

​		朝代：现代

​		作者：[毛泽东](https://zh.wikipedia.org/wiki/%E6%AF%9B%E6%B3%BD%E4%B8%9C)

0

​	独立寒秋，湘江北去，橘子洲头。
​	看万山红遍，层林尽染；漫江碧透，百舸争流。
​	鹰击长空，鱼翔浅底，万类霜天竞自由。
​	怅寥廓，问苍茫大地，谁主沉浮？
​	携来百侣曾游，忆往昔峥嵘岁月稠。
​	恰同学少年，风华正茂；书生意气，挥斥方遒。
​	指点江山，激扬文字，粪土当年万户侯。
​	曾记否，到中流击水，浪遏飞舟？



## 短歌行

​	朝代：两汉

​	作者：[曹操](https://zh.wikipedia.org/wiki/%E6%9B%B9%E6%93%8D)

​	对酒当歌，人生几何！
​	譬如朝露，去日苦多。
​	慨当以慷，忧思难忘。
​	何以解忧？唯有杜康。
​	青青子衿，悠悠我心。
​	但为君故，沉吟至今。
​	呦呦鹿鸣，食野之苹。
​	我有嘉宾，鼓瑟吹笙。
​	明明如月，何时可掇？
​	忧从中来，不可断绝。
​	越陌度阡，枉用相存。
​	契阔谈讌，心念旧恩。
​	月明星稀，乌鹊南飞。
​	绕树三匝，何枝可依？
​	山不厌高，海不厌深。
​	周公吐哺，天下归心。



## 归园田居（其一）

​		朝代：魏晋

​		作者：[陶渊明](https://zh.wikipedia.org/wiki/%E9%99%B6%E6%B8%8A%E6%98%8E)

​	少无适俗韵，性本爱丘山。
​	误落尘网中，一去三十年。
​	羁鸟恋旧林，池鱼思故渊。
​	开荒南野际，守拙归园田。
​	方宅十余亩，草屋八九间。
​	榆柳荫后檐，桃李罗堂前。
​	暧暧远人村，依依墟里烟。
​	狗吠深巷中，鸡鸣桑树颠。
​	户庭无尘杂，虚室有余闲。
​	久在樊笼里，复得返自然。



## 登高

​		朝代：唐代

​		作者：[杜甫](https://zh.wikipedia.org/wiki/%E6%9D%9C%E7%94%AB)

​	风急天高猿啸哀，渚清沙白鸟飞回。
​	无边落木萧萧下，不尽长江滚滚来。
​	万里悲秋常作客，百年多病独登台。
​	艰难苦恨繁霜鬓，潦倒新停浊酒杯。



##  念奴娇·赤壁怀古

​		朝代：宋代

​		作者：[苏轼](https://zh.wikipedia.org/wiki/%E8%8B%8F%E8%BD%BC)

​	大江东去，浪淘尽，千古风流人物。
​	故垒西边，人道是，三国周郎赤壁。
​	乱石穿空，惊涛拍岸，卷起千堆雪。
​	江山如画，一时多少豪杰。
​	遥想公瑾当年，小乔初嫁了，雄姿英发。
​	羽扇纶巾，谈笑间，樯橹灰飞烟灭。
​	故国神游，多情应笑我，早生华发。
​	人生如梦，一尊还酹江月。



## 声声慢·寻寻觅觅

​		朝代：宋代

​		作者：[李清照](https://zh.wikipedia.org/wiki/%E6%9D%8E%E6%B8%85%E7%85%A7)

​	寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧	时相识。
​	满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了	得！（守着窗儿 一作：守著窗儿）



## 静女

​		朝代：先秦

​		作者：佚名

​	静女其姝，俟我于城隅。爱而不见，搔首踟蹰。
​	静女其娈，贻我彤管。彤管有炜，说怿女美。
​	自牧归荑，洵美且异。匪女之为美，美人之贻。



## 涉江采芙蓉

​		朝代：两汉

​		作者：佚名

​	涉江采芙蓉，兰泽多芳草。
​	采之欲遗谁，所思在远道。
​	还顾望旧乡，长路漫浩浩。
​	同心而离居，忧伤以终老。



## 虞美人

​		朝代：五代

​		作者：[李煜](https://zh.wikipedia.org/wiki/%E6%9D%8E%E7%85%9C)

​	春花秋月何时了？往事知多少。小楼昨夜又东风，故国不堪回首月明中。
​	雕栏玉砌应犹在，只是朱颜改。问君能有几多愁？恰似一江春水向东流。



## 鹊桥仙

​		朝代：宋代

​		作者：[秦观](https://zh.wikipedia.org/wiki/%E7%A7%A6%E8%A7%82)

​	纤云弄巧，飞星传恨，银汉迢迢暗度。金风玉露一相逢，便胜却人间无数。
​	柔情似水，佳期如梦，忍顾鹊桥归路。两情若是久长时，又岂在朝朝暮暮。